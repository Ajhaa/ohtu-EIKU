## Ryhmä EIKU
Atte Haarni  
Otso Haavisto  
Reko Kälkäjä  
Topias Teittinen

# Loppuraportti

## Yleistä
Ryhmän yhteistyö sujui suurimmaksi osaksi hyvin. Livetapaamisia olisi toki voinut olla enemmän, varsinkin uusia kriittisiä ominaisuuksia toteutettaessa. Työnjako sujui hyvin, vaikka joillain viikoilla osa ryhmäläisistä ei kuuden tunnin tavoitetta saanutkaan aivan täyteen. Työnjako ei kuitenkaan ollut aina kovin ketterää, ja osa tiimistä oli täysin pihalla muiden tekemistä asioista. Esimerkiksi vain puolet ryhmästä oli hyvin perillä käyttöliittymän toiminnasta. Työskentelyä ei tehty pelkästään arkisin, vaan myös viikonloppuisin tehtiin hommia. Työtunnit kuitenkin kasautuivat usein sprintin viimeisille päiville, vaikka luultavasti mukavampaa (ja tarkoituksenmukaisempaa) olisi ollut jakaa niitä tasaisesti koko viikolle.

Projektin alkuviikoilla 'Walking Skeleton' -periaate ja design patternit eivät olleet kovin tuttuja, mikä johti sovelluksen käyttöliittymän toteutukseen melko epäoptimaalisella tavalla, ja sai aikaan teknistä velkaa, jota jouduttiin maksamaan projektin loppupuolella.

## Mitä opimme
Scrum tuli tutuksi paljon paremmin kuin pelkästään luentokalvoja lukemalla. Huomasimme myös, että jopa pienen,
neljän ihmisen tiimin koordinointi on hankalaa, etenkin alussa, kun kaikkien työskentelytottumuksista ei ole vielä kattavaa käsitystä. Tätä kautta tuli hyvin esille Scrum Masterin tärkeys vähänkään suuremmissa Scrum-projekteissa. Käyttöliittymän refaktoroinnin kautta myös commmand-suunnittelumallin käyttäminen, hyödyt ja rajoitukset tulivat materiaalin lukemista paremmin selville.

## Mitä olisimme halunneet oppia
Miniprojekti tuki mielestämme hyvin kurssin oppimistavotteita; opimme ketteriä menetelmiä 
ja saimme hyvän katsauksen tiimityöskentelyn ongelmiin ja hyötyihin.

## Mikä tuntui turhalta
Cucumber-testien kirjoittamiseen ja korjailuun kului aivan liian paljon työaikaa. Ajanhukka ei johtunut siitä, että itse lopputuotteessa olisi ollut vikaa, vaan siitä, että testien käyttämien Stub-olioiden ja InMemoryDaojen toteutuksissa oli virheitä. Joillain viikoilla saattoi jopa puolet työajasta kulua Cucumberin kanssa kamppailuun.

## Sprinttikohtaiset ongelmat
### Sprintti 1
Ensimmäisen sprintin aikana emme täysin ymmärtäneet kaikkea Scrumiin liittyvästä dokumentaatiosta, kuten backlogeista ja niiden ominaisuuksista tai definition of donesta. Käyttöliittymän suunnitteluun olisi voitu käyttää enemmän aikaa - alkuperäisestä toteutuksesta aiheutui teknistä velkaa.

### Sprintti 2
Sprintissä 2 alkoivat jo aiemmin mainitut Cucumber-ongelmat.

### Sprintti 3
Valitsimme kolmanteen sprinttiin toteutettavaksi liian vähän User Storyja, minkä johdosta kaikki eivät saaneet käytettyä tuntejaan. 

### Sprintti 4
Viimeisessä sprintissä oli paljon refaktorointia ja liikaa Cucumberin kanssa taistelua.
Käyttöliittymän refaktorointi command pattern -muotoiseksi oli valtava desing-velan takaisinmaksu. Ehkä koko velkaa ei olisi kannattanut ottaa alun perinkään.



